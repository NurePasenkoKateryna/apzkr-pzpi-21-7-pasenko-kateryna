1	BUSINESS REQUIREMENTS (БІЗНЕС-ВИМОГИ)

1.1	Background (Передумови)

У сучасному світі музика відіграє надзвичайно важливу роль у культурному та розважальному житті суспільства, сприяючи формуванню та зміцненню міжособистісних зв'язків, розвитку та вираженню емоцій, а також надихаючи та піднімаючи настрій аудиторії. Музичні гурти та оркестри виступають ключовими учасниками цього процесу,
створюючи неповторні музичні композиції та виступаючи на різноманітних подіях – від концертів та фестивалів до корпоративних заходів та приватних вечірок.
Проте, організація та керування музичними гуртами та оркестрами є складним завданням, яке вимагає системного та професійного підходу. На шляху до успішної реалізації концертних заходів, гастрольних турів та інших музичних проектів стикаються з різноманітними викликами, такими як координація репетицій, управління фінансами, планування маршрутів гастролей, а також просування та реклама.
Відсутність систематизованого та ефективного підходу до цих аспектів може призвести до збитків, втрати потенційних можливостей та зниження якості виступів. Тому виникає необхідність у створенні програмної системи, яка б допомогла музичним гуртам та оркестрам ефективно керувати всіма аспектами їхньої діяльності, починаючи від планування репетицій і закінчуючи аналізом результатів виступів.
Така програмна система має на меті спростити та оптимізувати рутинні процеси, пов'язані з організацією та управлінням музичними гуртами та оркестрами, забезпечуючи керівникам та адміністраторам зручний інструмент для планування робочих графіків, контролю учасників гурту.
Все це дозволить підвищити ефективність та конкурентоспроможність музичних колективів, забезпечуючи їм можливість зосередитися на творчому процесі та досягненні нових висот у своїй мистецькій діяльності.

1.2	Business Opportunity (Бізнес-можливості)

У сфері управління музичними гуртами та оркестрами відомими конкурентами є платформи для організації та просування подій, такі як Bandsintown та Songkick. Bandsintown відзначається своїм глобальним покриттям, що сприяє привертанню аудиторії з різних куточків світу, та зручним інструментарієм для організації концертів. Однак, відмічаються обмеження функціоналу для музикантів та платні послуги.
Songkick, зі свого боку, вирізняється можливістю продажу квитків на події через платформу та розширеним функціоналом для організаторів. Проте, його обмежене географічне покриття та високі комісійні можуть стати перешкодою для привертання аудиторії та оптимізації витрат.
Програмна система, яку ми плануємо розробити для управління музичними гуртами та оркестрами, має на меті вирішити ці недоліки. Ми прагнемо створити платформу з глобальним покриттям, розширеним функціоналом для музикантів та адміністраторів, а також оптимізованим процесом продажу квитків та керування подіями.

2	BUSINESS REQUIREMENTS (БІЗНЕС-ВИМОГИ)

2.1	Vision Statement (Окреслення концепції)

Метою даного проекту є створення сучасної та зручної програмної системи для організації та керування діяльністю музичних гуртів та оркестрів, що дозволить забезпечити ефективне та зручне управління всіма аспектами їхньої діяльності. 
Користувачі системи матимуть можливість легко знаходити та реєструватися на музичні заходи, переглядаючи актуальний розклад виступів музичних гуртів та оркестрів, переглядати інформацію про улюблених виконавців. Вони також зможуть придбати квитки на концерти.
Організаторам надається можливість ефективно керувати своїми виступами, планувати гастрольні тури, управляти фінансами та рекламними кампаніями. Вони можуть створювати події, вказуючи всю необхідну інформацію про виступ, та аналізувати реакцію аудиторії для підвищення ефективності своєї діяльності.
Важливим аспектом системи є забезпечення безпеки користувачів та організаторів. Вона використовує сучасні технології шифрування для захисту конфіденційності даних та постійно відслідковуються для вчасного реагування на можливі інциденти. Крім того, система пропонує зручний сервіс підтримки для вирішення будь-яких запитань чи проблем користувачів.
Така програмна система буде сприяти підвищенню продуктивності та ефективності роботи музичних гуртів та оркестрів, дозволяючи їм зосередитися на творчому процесі та досягненні нових вершин у своїй мистецькій діяльності.

2.2	Major features (Головна функціональність)

MF-1: Управління складом групи: Додавання та видалення учасників, відстеження їх контактної інформації.
MF-2: Додавання концерту: Організатори можуть створювати нові концерти, додавати інформацію про час, місце проведення та т.п.
MF-3: Реєстрація та купівля: Користувач може створити власний профіль та купувати квитки на виступи.
MF-4: Профіль виконавця: Користувач може переглядати профіль виконавця.
MF-5: Платіжна система: Інтеграція платіжних систем для зручної та безпечної оплати.
MF-7: Редагування та видалення концертів: Організатори мають можливість редагувати інформацію про концерт або видалити її за потреби.
MF-7: Фінансове управління: Ведення бюджету гурту, відстеження витрат на репетиції, концерти та інші витрати.
MF-8: Інтерфейс доступний декількома мовами: Користувач може користуватися застосунком українською або англійською мовами.


3	SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)

3.1	Scope of Initial Release (Рамки первинного випуску)

Програмна система включає в себе чотири частини: серверна, IoT, front-end та мобільна.
Серверна частина (back-end) включатиме в себе:
-	реєстрація та авторизація користувачів: реалізація можливості авторизуватися та реєструватися з підтримкою ролей;
-	створення, редагування та видалення концертів: реалізація функціоналу, який відповідальний за створення, редагування та видалення концертів для організаторів;
-	функціонал оплати: реалізація можливості взаємодії з платіжними сервісами для обробки грошових надходжень;
-	фільтрація концертів: реалізація функціоналу відповідального за фільтрацію концертів при пошуку;
-	створення та редагування профілю виконавця: реалізація функціоналу, який відповідальний за створення та редагування профілю виконавця;
-	збереження даних: реалізація функціоналу відповідального за збереження даних користувачів.
Клієнтська частина (Front-end) включатиме в себе:
-	реєстрація та авторизація користувачів: реалізація сторінок для авторизації та реєстрації користувачів;
-	створення, редагування та видалення концертів: реалізація сторінок для створення, редагування та видалення концертів для організатора;
-	наявність адмін-панелі: реалізація панелі, яка дозволяє керувати користувачами, даними системи, створення резервної копії та експорт і імпорт даних;
-	створення та редагування профілю виконавця: реалізація сторінок для створення та редагування профілю виконавця;
-	локалізація інтерфейсу: реалізація можливості користувачем обрати англійську чи українську мови;
IoT частина включатиме в себе:
-	Wi-Fi модуль: наявність модулю Wi-Fi для передачі даних с датчику на серверну частину для оброблення даних;
-	NFC: застосування NFC-технології для швидкої реєстрації на концертах. 
Мобільна частина включатиме в себе:
-	реєстрація та авторизація користувачів: реалізація сторінок для авторизації та реєстрації користувачів;
-	покупка квитків: реалізація сторінки та функціоналу для покупки квитків;
-	локалізація інтерфейсу: реалізація можливості користувачем обрати англійську чи українську мови;

3.2	Scope of Subsequent Releases (Рамки наступних випусків)

В майбутньому проект буде масштабуватися та буде впроваджено новий функціонал.
Серверна частина (back-end) включатиме в себе:
-	зворотній зв'язок: користувачі зможуть залишати коментарі та виставити оцінку концерту;
-	наявність аналітики: реалізація функціоналу відповідального за аналітику відвідуваності, взаємодії та реакції користувачів на концерті.
Клієнтська частина (Front-end) включатиме в себе:
-	зворотній зв’язок: реалізація можливості користувачам залишати відгуки та виставляти оцінки на сторінці концерту;
 IoT частина включатиме в себе:
-	інтерактивні елементи: використання пристроїв для інтерактивної взаємодії з користувачами під час проведення концертів;
-	GPS: використання GPS технологій для відстеження руху учасників під час концерту.
Мобільна частина включатиме в себе:
-	зворотній зв’язок: реалізація можливості користувачам залишати відгуки та виставляти оцінки на сторінці концерту;

4	BUSINESS CONTEXT (БІЗНЕС-КОНТЕКСТ)

4.3	Operating Enviroment (Робоче середовище)

Програмна система буде використовувати хмарний сервіс Amazon Web Services (AWS) для забезпечення швидкого та надійного доступу користувачів з будь-якої точки світу. AWS забезпечує гнучкість та масштабованість для системи, що дозволить ефективно використовувати ресурси і забезпечити високу доступність.
З метою зберігання великого обсягу даних та швидкого доступу до них, система буде використовувати базу даних MongoDB. MongoDB є документ-орієнтованою базою даних, що ідеально підходить для систем, що вимагають гнучкості та швидкості в операціях з даними.
З огляду на важливість захисту персональних даних користувачів, система буде дотримуватися вимог регламенту GDPR (Загальний регламент про захист персональних даних), що забезпечить високий рівень конфіденційності та захисту даних користувачів.
Для серверної частини системи буде використана платформа Node.js в поєднанні з Express.js. Node.js є ефективним інструментом для створення високопродуктивних та масштабованих серверних додатків, а Express.js надає зручний інтерфейс для розробки API та взаємодії з ним.
Для розробки IoT частини системи буде використовуватися платформа Arduino з Wi-Fi модулями та NFC. Arduino IDE використовуватиметься для програмування системи мовою програмування С++, що дозволить створити ефективну та надійну систему IoT.
Для фронтенду системи буде використано сучасний стек технологій, такий як HTML, CSS та JavaScript. Фреймворки та бібліотеки, такі як React, допоможуть створити динамічний та інтерактивний користувацький інтерфейс, що забезпечить зручне та ефективне взаємодію з системою.
Для мобільної частини системи буде використана мова програмування Kotlin та середовище розробки Android Studio, що дозволить створити надійні та продуктивні мобільні додатки для платформи Android.
